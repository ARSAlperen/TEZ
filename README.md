Anahtar Kelimeler: Kestirimci Bakım, Makine Öğrenimi, Kalan Faydalı Ömür, Üretim.
# TEZ
Bu nüfus artışına doğrudan etkisi olan sanayi devrimi ile birlikte tüketicilerin farklı taleplerine karşılık verebilen geniş yelpazede ürün üretimine başlandı. Talep edilen ürünlerin üretiminde kullanılan teknolojik sistemler ve makineler endüstriyel firmaların yüksek yatırım maliyetlerine sebep veren demirbaşlarıdır. Bu ekipmanların kullanım şekli, sıklığı ve alanı itibariyle farklı derecelerde yıpranmaya uğramaktadır. (Valdez-Flores, C., Feldman, R., (1989). A survey of preventive maintenance
models for stochastically deteriorating single-unit systems, Naval
Research Logistics, 36, 419-446.) 
Üretim sistemlerinde yaşanan yıpranmaların olağandan daha büyük masraf kalemleri oluşturmaması için firmaların hedeflerine uygun bakım planlarına ve farklı durumlarda izlenecek stratejilere sahip olmaları gerekmektedir. ((Wang 2011).)


Yüksek talepleri karşılamak için üretim sistemleri daha otomatize ve komplike hale gelmesiyle üretimi yapılan nihai ürünlerin teknolojik kabiliyetleri ve finansal değerleri de artış göstermiştir. Çalışmanın yapıldığı Türk Uzay Havacılık ve Uzay Sanayii şirketinde üretilen uçak komponentleri, helikopterler,insansız hava araçları, savaş jetleri ve eğitim jetleri bu tanıma uymaktadır. Bu bağlamdaki oldukça pahalı ürünlerin üretiminden sorumlu sistemlerde bakım çalışmalarını zorunlu hale getirecek beklenmeyen arızalar yüksek maliyetlere, ciddi makine arızalarına ve ürün kusurlarına yol açacağından şirketi temelinden etkileyecek zincirleme bir reaksiyona sebebiyet verebilir. 

Genellikle bir ürünün üretiminde birden fazla ekipman ve/ya makine kullanılmaktadır. Bu sistemlerde üretim rotasında herhangi bir aşamada yaşanacak arıza henüz o üretim aşamasına gelmemiş ürünlerin üretimini de durduracağından ilk etapta görülenden daha yüksek maliyetler yaratmaktadır. Yaşanacak arıza maliyetinin yanı sıra üretim planlarına ve dolayısıyla müşteri sevkiyat takvimlerine uyumda aksaklıklara yol açacağından şirketin müşteri gözündeki değerinin düşmesine sebebiyet verecektir.  
